<html>
   <head>
      <meta http-equiv="Content-Type" content="text/html; charset=UTF-8">
      <title>DHARMA_INSIDENKTuhanyaru. Tuhanyaru</title>
      <link rel="stylesheet" type="text/css" href="https://cdn.jsdelivr.net/gh/erc-dharma/project-documentation@latest/stylesheets/inscriptions/global.css">
      <link rel="stylesheet" href="https://maxcdn.bootstrapcdn.com/bootstrap/4.0.0/css/bootstrap.min.css" integrity="sha384-Gn5384xqQ1aoWXA+058RXPxPg6fy4IWvTNh0E263XmFcJlSAwiGgFAW/dAiS6JXm" crossorigin="anonymous">
      <link rel="stylesheet" href="https://cdnjs.cloudflare.com/ajax/libs/malihu-custom-scrollbar-plugin/3.1.5/jquery.mCustomScrollbar.min.css">
   </head>
   <body class="font-weight-light" data-spy="scroll" data-target="#myScrollspy" data-offset="5">
      <nav class="navbar navbar-expand-lg navbar-light bg-light"><a class="navbar-brand" href="https://erc-dharma.github.io/">ERC-DHARMA</a><button class="navbar-toggler" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation"><span class="navbar-toggler-icon"></span></button><div class="collapse navbar-collapse" id="navbarSupportedContent">
            <ul class="navbar-nav mr-auto">
               <li class="nav-item active"><a class="nav-link" href="https://erc-dharma.github.io/">Home <span class="sr-only">(current)</span></a></li>
               <li class="nav-item dropdown"><a class="nav-link dropdown-toggle" id="navbarDropdown" role="button" data-toggle="dropdown" aria-haspopup="true" aria-expanded="false">
                     Collections
                     </a><div class="dropdown-menu" aria-labelledby="navbarDropdown"><a class="dropdown-item" href="https://erc-dharma.github.io/#tfa-collection">Task-Force A</a><a class="dropdown-item" href="https://erc-dharma.github.io/#tfb-collection">Task-Force B</a><a class="dropdown-item" href="https://erc-dharma.github.io/#tfc-collection">Task-Force C</a><a class="dropdown-item" href="https://erc-dharma.github.io/#tfd-collection">Task-Force D</a><a class="dropdown-item" href="https://github.com/erc-dharma">All the repositories</a></div>
               </li>
               <li class="nav-item dropdown"><a class="nav-link dropdown-toggle" id="navbarDropdownConv" role="button" data-toggle="dropdown" aria-haspopup="true" aria-expanded="false">
                     Conventions
                     </a><div class="dropdown-menu" aria-labelledby="navbarDropdown"><a class="dropdown-item" href="https://erc-dharma.github.io/editorial">Editorial Conventions</a><a class="dropdown-item" href="https://erc-dharma.github.io/output-prosody/display-prosody.html">Prosodic Conventions</a></div>
               </li>
               <li class="nav-item dropdown"><a class="nav-link dropdown-toggle" id="navbarDropdownDoc" role="button" data-toggle="dropdown" aria-haspopup="true" aria-expanded="false">
                     Documentation
                     </a><div class="dropdown-menu" aria-labelledby="navbarDropdown"><a class="dropdown-item" href="https://erc-dharma.github.io/critEd_elements">Critical Editions Memo</a><a class="dropdown-item" href="https://erc-dharma.github.io/DiplEd_elements">Diplomatic Editions Memo</a><div class="dropdown-divider"></div><a class="dropdown-item" href="https://erc-dharma.github.io/project-documentation/encoding-diplomatic/DHARMA%20EGD%20v1%20release.pdf">Encoding Guide for Diplomatic editions</a><a class="dropdown-item" href="https://erc-dharma.github.io/project-documentation/FNC/DHARMA_FNC_v01.1.pdf">File Naming Conventions</a><a class="dropdown-item" href="https://erc-dharma.github.io/project-documentation/transliteration/DHARMA%20Transliteration%20Guide%20v3%20release.pdf">Transliteration Guide</a><a class="dropdown-item" href="https://erc-dharma.github.io/project-documentation/zotero/DHARMA_ZoteroGuide_v01.1.1.pdf">Zotero Guide</a><div class="dropdown-divider"></div><a class="dropdown-item" href="https://erc-dharma.github.io/controlled-vocabularies/DHARMA_mdt_artefactControlledVoc">Artefacts – Controlled Vocabularies</a><a class="dropdown-item" href="https://erc-dharma.github.io/controlled-vocabularies/DHARMA_mdt_artefactClosedLists">Artefacts – Closed List</a><a class="dropdown-item" href="https://erc-dharma.github.io/controlled-vocabularies/DHARMA_mdt_textControlledVoc">Texts – Controlled Vocabularies</a><a class="dropdown-item" href="https://erc-dharma.github.io/controlled-vocabularies/DHARMA_mdt_textClosedLists">Texts – Closed List for texts</a><div class="dropdown-divider"></div><a class="dropdown-item" href="https://erc-dharma.github.io/project-documentation/visual-code/UsingVS_v01">Starting with Visual Studio Code</a><a class="dropdown-item" href="https://erc-dharma.github.io/project-documentation/atom/UsingAtom_v01">Starting with Atom</a><a class="dropdown-item" href="https://erc-dharma.github.io/project-documentation/atom/UsingAtomGit_v01">Starting with Atom &amp; Git</a><a class="dropdown-item" href="https://erc-dharma.github.io/project-documentation/atom/UsingAtomTeletype_v01">Starting with Atom Teletype</a><a class="dropdown-item" href="https://erc-dharma.github.io/project-documentation/git/DHARMA_git_guide_v01">Starting with git</a><a class="dropdown-item" href="https://erc-dharma.github.io/project-documentation/github-issuetracker/UsingGitHubIssueTracker.pdf">Starting with GitHub issues</a><a class="dropdown-item" href="https://erc-dharma.github.io/project-documentation/github-issuetracker/UsingMarkdownSyntax_v01">Starting with markdown</a><a class="dropdown-item" href="https://erc-dharma.github.io/digital-areal/">Starting with XML in French</a></div>
               </li>
               <li class="nav-item dropdown"><a class="nav-link dropdown-toggle" id="navbarDropdownConv" role="button" data-toggle="dropdown" aria-haspopup="true" aria-expanded="false">
                     Authorities
                     </a><div class="dropdown-menu" aria-labelledby="navbarDropdown"><a class="dropdown-item" href="https://opentheso.huma-num.fr/opentheso/?idt=th347">Controlled Vocabularies</a><div class="dropdown-divider"></div><a class="dropdown-item" href="">Documentation for metadata and authorities - coming</a><a class="dropdown-item" href="https://erc-dharma.github.io/mdt-authorities/output/DHARMA_places.html">Places</a><a class="dropdown-item" href="https://erc-dharma.github.io/mdt-authorities/output/DHARMA_persons.html">Persons</a><a class="dropdown-item" href="https://erc-dharma.github.io/mdt-authorities/output/DHARMA_monuments.html">Monuments</a><a class="dropdown-item" href="https://erc-dharma.github.io/mdt-authorities/output/DHARMA_collections.html">Collections</a></div>
               </li>
               <li class="nav-item dropdown"><a class="nav-link dropdown-toggle" id="navbarDropdownDoc" role="button" data-toggle="dropdown" aria-haspopup="true" aria-expanded="false">
                     Epigraphical Publications
                     </a><div class="dropdown-menu" aria-labelledby="navbarDropdown"><a class="nav-link" href="https://erc-dharma.github.io/arie">ARIE</a><a class="nav-link" href="https://erc-dharma.github.io/tfb-ec-epigraphy/">Epigraphia Carnatica</a><a class="nav-link" href="https://erc-dharma.github.io/output-roej/display-roej.html">Répertoire Onomastique Java</a><a class="nav-link" href="https://erc-dharma.github.io/tfa-sii-epigraphy/index-sii.html">South-Indian Inscriptions</a></div>
               </li>
               <li class="nav-item"><a class="nav-link" href="https://github.com/erc-dharma">GitHub</a></li>
               <li class="nav-item"><a class="nav-link" href="https://www.zotero.org/groups/1633743/erc-dharma/library">Zotero Library</a></li>
               <li class="nav-item"><a class="nav-link" href="https://dharma.hypotheses.org/">Blog</a></li>
            </ul>
         </div>
      </nav>
      <div class="container">
         <div id="sidebar-wrapper" class="collapse">
            <nav id="myScrollspy">
               <ul class="nav nav-pills flex-column">
                  <li class="nav-item"><a class="nav-link" href="#metadatadiv">Metadata</a></li>
                  <li class="nav-item"><a class="nav-link" href="#edition">Edition</a><ul class="nav-second nav-pills">
                        <li class="nav-item-second nav-item"><a class="nav-link" href="#1r">Folio 1r</a></li>
                        <li class="nav-item-second nav-item"><a class="nav-link" href="#1v">Folio 1v</a></li>
                        <li class="nav-item-second nav-item"><a class="nav-link" href="#2r">Folio 2r</a></li>
                        <li class="nav-item-second nav-item"><a class="nav-link" href="#2v">Folio 2v</a></li>
                        <li class="nav-item-second nav-item"><a class="nav-link" href="#3r">Folio 3r</a></li>
                        <li class="nav-item-second nav-item"><a class="nav-link" href="#3v">Folio 3v</a></li>
                        <li class="nav-item-second nav-item"><a class="nav-link" href="#4r">Folio 4r</a></li>
                        <li class="nav-item-second nav-item"><a class="nav-link" href="#4v">Folio 4v</a></li>
                        <li class="nav-item-second nav-item"><a class="nav-link" href="#5r">Folio 5r</a></li>
                        <li class="nav-item-second nav-item"><a class="nav-link" href="#5v">Folio 5v</a></li>
                        <li class="nav-item-second nav-item"><a class="nav-link" href="#6r">Folio 6r</a></li>
                        <li class="nav-item-second nav-item"><a class="nav-link" href="#6v">Folio 6v</a></li>
                        <li class="nav-item-second nav-item"><a class="nav-link" href="#7r">Folio 7r</a></li>
                        <li class="nav-item-second nav-item"><a class="nav-link" href="#7v">Folio 7v</a></li>
                        <li class="nav-item-second nav-item"><a class="nav-link" href="#8r">Folio 8r</a></li>
                        <li class="nav-item-second nav-item"><a class="nav-link" href="#8v">Folio 8v</a></li>
                        <li class="nav-item-second nav-item"><a class="nav-link" href="#9r">Folio 9r</a></li>
                        <li class="nav-item-second nav-item"><a class="nav-link" href="#9v">Folio 9v</a></li>
                        <li class="nav-item-second nav-item"><a class="nav-link" href="#10r">Folio 10r</a></li>
                        <li class="nav-item-second nav-item"><a class="nav-link" href="#10v">Folio 10v</a></li>
                     </ul>
                  </li>
                  <li class="nav-item"><a class="nav-link" href="#apparatus">Apparatus</a></li>
                  <li class="nav-item"><a class="nav-link" href="#translation">English Translation</a></li>
                  <li class="nav-item"><a class="nav-link" href="#bibliography">Bibliography</a></li>
               </ul>
            </nav>
         </div><a class="btn btn-info" data-toggle="collapse" href="#sidebar-wrapper" role="button" aria-expanded="false" aria-controls="sidebar-wrapper" id="toggle-table-contents">☰ Document Outline</a><div class="edition-content col-10">
            <h1>Tuhanyaru</h1>
            <div id="metadatadiv">
               <h2>Metadata</h2>
               <p><span class="font-weight-bold">
                     Current Version:&nbsp;
                     </span>draft, 2023-04-04Z</p>
               <p><span class="font-weight-bold">Editors: &nbsp;
                     </span>Marine Schoettel and Arlo Griffiths. </p>
               <p><span class="font-weight-bold">
                     DHARMA Identifier:
                     </span>INSIDENKTuhanyaru</p>
               <p><span class="font-weight-bold">
                     Hand Description: </span></p>
               <hr>
               <h3>Additional Metadata</h3>
               <p>No metadata were provided in the table for this inscription</p>
            </div>  
            <div id="edition" lang="kaw-Latn">
               <h2>Edition</h2>  
               <p>  <a id="al1r1"></a><sup id="1r">⎘ plate 1r </sup><sup class="linenumber">1r1</sup> // <span class="symbol">symbol</span> // svasti śrī śakavarṣātīta, 1245, mārggaśiramāsa, tithi pañcadaśi śuklapakṣa, <span class="abbreviation">tuṁ</span>, <span class="abbreviation">U</span>, <span class="abbreviation">Aṁ</span>, vāra, krulvut·, pūrvvastha gra- <br id="al1r2"><sup class="linenumber">1r2</sup>hacāra, Adrānakṣatra, rudradevatā, bāruṇamaṇḍala, brahmayoga, vījayamuhūrtta, yamaparvveśa,
                  vavakaraṇa, <span class="orig">¡mituna!</span><span class="reg">⟨mithuna⟩</span>- <br id="al1r3"><sup class="linenumber">1r3</sup>rāśi, </p>  
               <p> Irikā divaśanyājñā pāduka śrī mahārāja, rājādhirāja pa⟨ra⟩meśvara, śrī vīrākaṇḍagopāla,
                  <span class="lang" lang="san-Latn"><i>Abhaṅgarāhuttarāya</i></span>, <span class="lang" lang="san-Latn"><i>parī- | <br id="al1r4"><sup class="linenumber">1r4</sup>natāneka-rājanya-mukuṭa-koṭi-puñja-piñjara-pādāravinda</i></span>, <span class="lang" lang="san-Latn"><i>Aśamitaraṇanipuñarātirāja-śiraś-cheda-bhayānaka</i></span>, <span class="lang" lang="san-Latn"><i>vijitaripu- <br id="al1r5"><sup class="linenumber">1r5</sup>kuladayitājalanicayapuramaṇḍalārṇnava</i></span>, <span class="lang" lang="san-Latn"><i>sakalasujananikarahr̥dayakumudavikāśaniśākara</i></span>, <span class="lang" lang="san-Latn"><i>Akilapratipakṣapa- | <br id="al1r6"><sup class="linenumber">1r6</sup>kṣaniśāndhakārakṣayadivākara</i></span>, <span class="lang" lang="san-Latn"><i>viprakṣatrobhayakulaviśuddha</i></span>, śrī sundarapāṇḍyadevādhīśvara nāma rājābhiṣeka, vi - <br id="al1v1"><sup id="1v">⎘ plate 1v </sup><sup> #1 1</sup><sup class="linenumber">1v1</sup>kramottuṅgadeva,</p>  
               <p>tinaḍaḥ de saṁ mantrī katriṇi, rakryan mantrī hino dyaḥ śrī raṅganātha, <span class="lang" lang="san-Latn"><i>Arātibhayaṅkara</i></span>, rakryan mantrī <br id="al1v2"><sup class="linenumber">1v2</sup>sirikan·, dyaḥ kāmeśvara, <span class="lang" lang="san-Latn"><i>Aninditalakṣaṇa</i></span>, rakryan mantrī halu, dyaḥ viśvanātha, <span class="lang" lang="san-Latn"><i>avaryyanujabhīma</i></span>, makapurassara | <br id="al1v3"><sup class="linenumber">1v3</sup>rake tuhan mapatiḥ riṁ daha, dyaḥ puruṣeśvara, <span class="lang" lang="san-Latn"><i>raṇārikampanākāraṇabhuja⟨pa⟩rākrama</i></span>, sākṣāt· praṇālāmratisu- <br id="al1v4"><sup class="linenumber">1v4</sup>baddhakən· sthiratarani paliṅgiḥ śrī mahārāja sinivi riṁ kanakamaṇimayatoraṇakalpavr̥kṣa,
                  sameriṁ mvaṁ rake tu- <br id="al1v5"><sup class="linenumber">1v5</sup>han mapatiḥ riṁ majhapahit·, dyaḥ halāyudha, <span class="lang" lang="san-Latn"><i>Agaṇitaguṇāninditalakṣaṇa</i></span>, Umiṅsor i para taṇḍa rakryan riṁ pakirakira- <br id="al1v6"><sup class="linenumber">1v6</sup>n makabehan·, rakryan· dmuṁ, pu samaya, <span class="lang" lang="san-Latn"><i>raṇāṅgābhīrāma</i></span>, rakryan kanuruhan·, pv anəkakan·, samarārisenāntaka, rakrya- <br id="al2r1"><sup id="2r">⎘ plate 2r </sup><sup class="linenumber">2r1</sup>n· raṅga, pu jalu, <span class="lang" lang="san-Latn"><i>raṇānindyabala</i></span>, rakryan mapatiḥ riṁ kapuluṅan·, pu ḍeḍes·, <span class="lang" lang="san-Latn"><i>vīrānivāryya</i></span>, rakryan mapatiḥ riṁ matahun· <br id="al2r2"><sup class="linenumber">2r2</sup>, pu tanu, <span class="lang" lang="san-Latn"><i>raṇāturasahāya</i></span>, muAṁ saṁ mantrī vr̥ddheṅgitajña, saṅ āryya patipati, pu kapat·, <span class="lang" lang="san-Latn"><i>paramāninditasatya</i></span>, saṅ āryya <br id="al2r3"><sup class="linenumber">2r3</sup>vaṅśaprāṇa, pu mənur·, <span class="lang" lang="san-Latn"><i>raṇaraṅgābharaṇa</i></span>, saṅ āryya rājaparākrama, mapañji Elām·, <span class="lang" lang="san-Latn"><i>nayavinayānindita</i></span>, saṅ āryya ja- | <br id="al2r4"><sup class="linenumber">2r4</sup>yapati, pu pamor·, <span class="lang" lang="san-Latn"><i>Atisatyānukūla</i></span>, saṅ āryya sundarādhirājadāsa, pu kapasaḥ, <span class="lang" lang="san-Latn"><i>sakalagrāmānurāgaguṇa</i></span>, saṅ āryya rā- <br id="al2r5"><sup class="linenumber">2r5</sup>jādhikāra, pu taḍa, <span class="lang" lang="san-Latn"><i>satatanayātisūkṣmacintanātandrita</i></span>, sākṣāt· pinakabāhuḍaṇḍa śrī mahārāja, An satata Umaloci- <br id="al2r6"><sup class="linenumber">2r6</sup>ta ri karakṣaniṁ sayavadvīpamaṇḍala, tan kavun(t)at· saṁ dharmmādhikaraṇa <span class="lang" lang="san-Latn"><i>nyāyānyāyavyavahāravicchedaka</i></span>, saṁ pamgət i tirvan·, ḍa - <br id="al2v1"><sup id="2v">⎘ plate 2v </sup><sup> #2 2</sup><sup class="linenumber">2v1</sup>ṅ ācāryya rāgavijaya, mapañji sāhasa, <span class="lang" lang="san-Latn"><i>nyāya-vyākaraṇa-parisamāpta</i></span>, saṁ pamgət i ka⟨ṇḍa⟩muhi, ḍaṅ ācāryya viśvanātha, mapa- <br id="al2v2"><sup class="linenumber">2v2</sup>ñji paragata, <span class="lang" lang="san-Latn"><i>săṅkhya-śāstra-parisamāpta</i></span>, saṁ pamgət i maṅhuri, ḍaṅ ācāryya mahānātha, <span class="lang" lang="san-Latn"><i>nyāya-vyākaraṇa-parisamāpta</i></span>, saṁ pa- <br id="al2v3"><sup class="linenumber">2v3</sup>mgət i pamvatan·, ḍaṅ ācāryya dharmmarāja, <span class="lang" lang="san-Latn"><i>nyāyaśāstraparisamāpta</i></span>, saṁ pamgət i jāmbi, ḍaṅ ācāryya śivanātha, <span class="lang" lang="san-Latn"><i>nyāyavyākara- | <br id="al2v4"><sup class="linenumber">2v4</sup>ṇaparisamāpta</i></span>, dharmmādhyakṣa riṁ kaśaivan·, saṁ pamgət i raṇu kabayan·, ḍaṅ ācāryya smaranātha,
                  <span class="lang" lang="san-Latn"><i>nyāyavyākaraṇapari- | <br id="al2v5"><sup class="linenumber">2v5</sup>samāpta</i></span>, dharmmādhyakṣa riṁ kasogatan·, puṅkv i padəL̥gan·, ḍaṅ ācāryya kanakamuni, <span class="lang" lang="san-Latn"><i>boddhatarkkavyākaraṇaparisamā- <br id="al2v6"><sup class="linenumber">2v6</sup>pta</i></span>,</p>  
               <p>I piṅsorny ājñā śrī mahārāja, kumonakən irikaṁ vanveṁ tuhañaru, muAṅ i kusambyan·,
                  padamlakna saṁ hyaṅ ājñā ha- | <br id="al3r1"><sup id="3r">⎘ plate 3r </sup><sup class="linenumber">3r1</sup>ji praśăsti tinaṇḍa mīnadvaya<span class="orig">¡lañchana!</span><span class="reg">⟨lañchana⟩</span>, thāni vatək atagan jana-tosan·, cihnanikaṁ tuhañaru muAṁ kusambyan·, An sinuk sī-
                  <br id="al3r2"><sup class="linenumber">3r2</sup>ma svatantrādəg riṅgit·, sambandha, gati dyaḥ makaradhvaja, maṁhyaṁ varānugraha śrī
                  mahārāja, ri dadyanikaṁ tuhañaru muAṁ ku- <br id="al3r3"><sup class="linenumber">3r3</sup>sambyan· susukən sīma svatantrādəg riṅgit·, makaphala kasvatantrani savka dyaḥ makaradhvaja,
                  muAṁ məntasaknaṁ kulavargga riṁ tu- | <br id="al3r4"><sup class="linenumber">3r4</sup>hañaru muAṁ kusambyan·, maryya kaparatantra, kadi tiṅkaḥnya riṁ puhun malama, kevala
                  sīma svatantrādəg riṅgit·, maṅkana | <br id="al3r5"><sup class="linenumber">3r5</sup>rasani paṁhyaṁ dyaḥ makaradhvaja I pāduka śrī mahārāja, phala-phalaniṁ dr̥ḍabhakti
                  ri śrī mahārāja Abhimata dyaḥ makaradhvaja, muAṁ <br id="al3r6"><sup class="linenumber">3r6</sup>ri vruhanikaṁ sakalaloka ri kadharmmaparāyan· dyaḥ makaradhvaja, muAṁ ri tan alaṅ-alaṁ
                  pamriḥ dyaḥ makaradhvaja, makadada| - <br id="al3v1"><sup id="3v">⎘ plate 3v </sup><sup> #1 3</sup><sup class="linenumber">3v1</sup>ha svajīvīta kuminkīn· sthiratarani paliṅgiḥ śrī mahārāja siniviniṁ sayavadvīpamaṇḍala,
                  Umisi lakṣaṇaniṁ suputra, <br id="al3v2"><sup class="linenumber">3v2</sup>Ikaṁ dr̥ḍabhakti satata Umalocita ri tan panasara saṅkeṁ māryyadayukti, kevala tumirva
                  kaparārthan· śrī mahārā- <br id="al3v3"><sup class="linenumber">3v3</sup>ja, sumaphalākna siḥ śrī mahārāja satatāmara-maraḥ riṁ heyopadeya, Ikā gati dyaḥ makaradhvaja
                  maṅkana, ma- <br id="al3v4"><sup class="linenumber">3v4</sup>taṅ yan· turun· varānugraha śrī mahārāja, Apītuv(ī)n enak· vruḥ śrī mahārāja An tuhu-tuhu
                  kuladipaka Aṅgəḥ <br id="al3v5"><sup class="linenumber">3v5</sup>dyaḥ makaradhvaja putra de śrī mahārāja, mataṅyan (ī)nayubhāgya rasa paṁhyaṁ dyaḥ
                  makaradhvaja de śrī mahārāja, maka- <br id="al3v6"><sup class="linenumber">3v6</sup>phala vruhanikaṁ sakalajana rī kadharmmeṣṭan· śrī mahārāja, Ikaṁ tan· vnaṁ tan masiḥ
                  riṅ uvus mulahakən· dharmmaniṁ seva⌈- | <br id="al4r1"><sup id="4r">⎘ plate 4r </sup><sup class="linenumber">4r1</sup>kottama, muAṁ tan· pgatniṁ kaparahitan inulahakən· śrī mahārāja, An tuhu-tuhu viṣṇvatāra
                  Inadhiṣṭāna saṁ para- <br id="al4r2"><sup class="linenumber">4r2</sup>masujana, pinratiṣṭa Irikaṁ rājya I majhapahit· kāṅkən prasāda, makapraṇāla rake tuhan
                  mapatiḥ dyaḥ puruṣeśvara, ma- <br id="al4r3"><sup class="linenumber">4r3</sup>kapunpunan (i)kaṁ sayavadvīpamaṇḍala, makāṅśa Ikaṁ nūṣa madhuratañjuṁpurādi, yatāmijilakən·
                  Ayabyayaniṁ saka- <br id="al4r4"><sup class="linenumber">4r4</sup>lajanan satatabhakti maṅarcchana ri păduka śrī mahārāja, muAṁ poḍa pavvatnikaṁ nūṣā-panūṣa
                  kāṅkən· paṁrāga skar ga- | <br id="al4r5"><sup class="linenumber">4r5</sup>tinyan tan kalū(g)an· prāptāṅkən prativarṣa, mataṅ yan enak ta paṅarcchananikaṁ sevakottama
                  mulahakən kaparahita- <br id="al4r6"><sup class="linenumber">4r6</sup>n· muAṁ rumakṣa tguhan iṁ svadharmma kāṅkən kriyājapasamādhiniṁ maṁhyaṁ turun i varānugraha
                  śrī mahārāja, An prasi| - <br id="al4v1"><sup id="4v">⎘ plate 4v </sup><sup> #2 4</sup><sup class="linenumber">4v1</sup>ddha viṣṇuprativimba, makavyakti vnaṁ śrī mahārāja vigrahānugraha riṁ sakalajana,
                  dyaḥ makaradhvaja pva yogya turunana va- <br id="al4v2"><sup class="linenumber">4v2</sup>rānugraha, mataṅ yan dinadyakən ta saṁ hyaṅ ājñā haji praśāsti tinaṇḍa mīnadvayalăñchana,
                  kmitanan i sama sānak iṁ tu- <br id="al4v3"><sup class="linenumber">4v3</sup>hañaru muAṁ kusambyan sinusuk sīmādəg riṅgit· tan kaparābyāpāra kadi tiṅkaḥnya riṁ
                  puhun malama, Aṅhiṁ sama- | <br id="al4v4"><sup class="linenumber">4v4</sup>sānak iṁ tuhañaru muAṁ sama sānak iṁ ⟨⟨ku⟩⟩sambyan· Ataḥ pramāṇa ri saL̥bak· vukirnya,
                  tkeṁ gaga R̥ṇəknya, kunəṁ pa- <br id="al4v5"><sup class="linenumber">4v5</sup>rimāṇani lmaḥnikaṁ tuhañaru, muAṁ kusambya⟨n·⟩, riṁ pūrvva, Asīḍaktan· muAṅ ika pamuluṁ,
                  maṅidul məntas iṁ lvaḥ, dudug i- <br id="al4v6"><sup class="linenumber">4v6</sup>ṅ ăgneya, Anuju tugu kulumpaṁ, sapakliran·, muAṁ pamuluṁ, muAṁ kavaL̥dan·, muAṅ ikaṁ
                  vadu tṅaḥ, maṅulvan· mluk a- <br id="al5r1"><sup id="5r">⎘ plate 5r </sup><sup class="linenumber">5r1</sup>ṅidul aṅulvan·, tkeṁ dakṣiṇa, sapakliran· muAṁ ⟨⟨va⟩⟩nu tṅaḥ, muvah aṅulvan· mluk
                  aṅidul aṅulvan·, muvah aṅulvan amnər· | <br id="al5r2"><sup class="linenumber">5r2</sup>tke piṅgir iṁ lvaḥ, sapakliran· muAṁ vanuA tṅaḥ, maṅidul atut piṅgir iṁ lvaḥ, maṅulvan
                  atut piṅgir iṁ lvaḥ, dudug iṁ nairiti, <br id="al5r3"><sup class="linenumber">5r3</sup>sapakliran· muAṁ vanuA tṅaḥ, muAṁ paḍaḍa, məntas aṅalor· sapakliran· muAṁ paḍaḍa,
                  maṅalor muvaḥ tkeṁ paśchima, sapa- <br id="al5r4"><sup class="linenumber">5r4</sup>kliran· muAṁ paḍaḍa, maṅetan· mluk aṅalor aniku lalava, maṅalor amnər dudug iṁ bāyabya,
                  sapakliran· muAṁ bana, <br id="al5r5"><sup class="linenumber">5r5</sup>muAṁ paṅeran·, maṅetan anutug iṅ ut(t)ara, sapakliran· muAṁ paṅeran·, muvaḥ maṅetan·
                  dudug iṅ aiśānya, sapakli- <br id="al5r6"><sup class="linenumber">5r6</sup>ran· muAṁ paṅeran· muAṁ pamuluṁ, mluk aṅidul aṅulvan mātra, muvah aṅidul amnər tkeṁ
                  pūrvva, sapakliran· muAṁ pamuluṁ, samaṅkana <br id="al5v1"><sup id="5v">⎘ plate 5v </sup><sup> #2 5</sup><sup class="linenumber">5v1</sup>hīṅani lmaḥnikaṁ tuhañaru, muAṅ iṁ kusambyan·, hana ta savaḥ phalaśrama paṁR̥ṇanikaṁ
                  sama sānak iṁ tuhañaru I <br id="al5v2"><sup class="linenumber">5v2</sup>dyaḥ makaradhvaja, savaḥ, təmpaḥ, 1, blaḥ, muvaḥ Ikaṁ sama sānak iṁ kusambyan asuṁ
                  paṁR̥ṇa I dyaḥ makaradhvaja, savaḥ, <br id="al5v3"><sup class="linenumber">5v3</sup>təmpaḥ, 1, Ika ta katəmva kalilirakna tke dlāhaniṁ dlāha, kabhuktya deni sasantāna
                  pratisantāna dyaḥ makaradhva- <br id="al5v4"><sup class="linenumber">5v4</sup>ja, tan kavuṅkil·-vuṅkila de sama sānak iṁ tuhañaru, muAṁ sama sānak iṁ kusambyan·,
                  Apan uvus parṇnaḥ phalaśrama <br id="al5v5"><sup class="linenumber">5v5</sup>dyaḥ makaradhvaja, maṅkana kramanikaṁ sīma I tuhañaru, muAṁ kusambyan·, kunəṁ tiṅkaḥnika
                  kāliḥ, kevala sīma | <br id="al5v6"><sup class="linenumber">5v6</sup>svatantrādəg riṅgit·, tan kolah-ulaha de saṁ prabhu mantry anāgata, tke dlāhaniṁ dlāha,
                  muAṁ tan kaparabyāpāra de- <br id="al6r1"><sup id="6r">⎘ plate 6r </sup><sup class="linenumber">6r1</sup>niṁ nāyaka parttaya, tan· kneṁ turu-turun sagəm· sarakut·, bvat hajyan agəṅ aḍmit·,
                  lakva-lakvan adoh apaR̥, muAṁ ta- <br id="al6r2"><sup class="linenumber">6r2</sup>n katamana deni vinava saṁ mana katriṇi, lvi⟨r⟩nya, paṅkur·, tirip·, muAṁ piṅhe vahuta
                  rāma, lavan· sakveḥniṁ maṅi- | <br id="al6r3"><sup class="linenumber">6r3</sup>lala dr̥vya haji, vulu-vulu para vulv agəṅ aḍmit·, makādiṁ miśra para miśra, paṁhuraṁ,
                  kriṁ, paḍəm·, manimpiki, parana- <br id="al6r4"><sup class="linenumber">6r4</sup>kan·, limus galuḥ, maṁriñci, maṁhuri, paraṁ, suṅka, dhūra, paṅaruhan·, suṅgiṁ, paṅunəṅan·,
                  taji, vatu tajəm·, suku- <br id="al6r5"><sup class="linenumber">6r5</sup>n· luvarak·, rakasaṁ, ramaṇaṁ, piniṅle, kataṅ⟨g⟩aran·, tapa haji, Air haji, malandaṁ,
                  lca, lablab·, kukap·, paku- <br id="al6r6"><sup class="linenumber">6r6</sup>vaṅi, kutat·, taṅkil·, tr̥pan·, vatu valaṁ, salyut·, maṇiga, pamanikan·, sikpan·,
                  rumban·, vilaṁ vanva, vi| - <br id="al6v1"><sup id="6v">⎘ plate 6v </sup><sup> #2 6</sup><sup class="linenumber">6v1</sup>ji kavaḥ, paṅgare, tiṅkis·, mavi, manambaṅi, taṅhiran·, tuha dagaṁ, tuha nambi, tuha
                  juḍi, juru gosali, maṁru- <br id="al6v2"><sup class="linenumber">6v2</sup>mbe, maṁguñje, juru huñjəman·, juru jalir·, pabisir·, pavuruk·, pajuṁkuṁ, pavuṁ kunuṁ,
                  pakalaṁkaṁ, pakiliṁkiṁ, li- <br id="al6v3"><sup class="linenumber">6v3</sup>ṅgaṁ, sr̥pan·, kaR̥R̥ṅan·, puluṁ paḍi, pavlaṁvlaṁ, pakuda, pahaliman·, Urutan·, ḍampulan·,
                  tpuṁ kavuṁ, suṁsuṁ <br id="al6v4"><sup class="linenumber">6v4</sup>paṅuraṁ, vli tāmbā, vli hapū, vlī pañjut·, vlī vaduṁ, miśra hino, miśrăṅinaṅin·, pabr̥si,
                  pakatimaṁ, palamak·, si- <br id="al6v5"><sup class="linenumber">6v5</sup>nagiha, sahulun haji vatək i jro, Ityevamādi kabeḥ, tan tamātaḥ Irikaṁ sīma I tuhañaru,
                  muAṅ iṁ kusambyan· <br id="al6v6"><sup class="linenumber">6v6</sup>maṅkana tekaṁ sukaduḥka, kadyaṅganiṁ mayaṁ tan pavvaḥ, valu rum⟨am⟩bat iṁ natar·,
                  vipati vaṅke kabunan·, rāḥ kasavur iṁ | <br id="al7r1"><sup id="7r">⎘ plate 7r </sup><sup class="linenumber">7r1</sup>natar·, vāk<span class="orig">¡ch!</span>apala, hastacapala, duhilatən·, hidukasirat·, Amijilakən· vuryyan iṁ kikir·, Amuk·,
                  <br id="al7r2"><sup class="linenumber">7r2</sup>Amuṁpaṁ, lūdan·, tūtan·, Aṅśa pratyaṅśa, ḍaṇḍa kuḍaṇḍa, maṇḍihalādi, kevala sama sānak
                  ataḥ pramāṇa Ika ka- <br id="al7r3"><sup class="linenumber">7r3</sup>beḥ tkeṁ miśrāñəmbul·, Amahaṁ, Aṁlaka, Aṅgumaraṁ, Añarub·, Anulaṁ vuṁkuḍu, Añaṁvriṁ,
                  Aṅubar·, Aṅapus·, A- | <br id="al7r4"><sup class="linenumber">7r4</sup>mdəl·, Aṅgula, Aṁdyun·, Amubut·, Agave suri, Agave kisi, vusu-vusu, payuṁ vlu, mopiḥ,
                  Anipaḥ, ruṅki <br id="al7r5"><sup class="linenumber">7r5</sup>, Aṅanamanām·, Añjariṁ, Anəpis·, Anavaṁ, Amisaṇḍuṁ manuk·, Anaṅkəb·, Akala-kala, Aṁrajut·,
                  yāvat umu- <br id="al7r6"><sup class="linenumber">7r6</sup>ṅgv irikaṁ tuhañaru, muAṁ kusambyan·, kevala sama sānak· Ataḥ pramāṇeriya, muAṁ sadr̥vya
                  hajinya, muvaḥ madr̥ - <br id="al7v1"><sup id="7v">⎘ plate 7v </sup><sup> #1 7</sup><sup class="linenumber">7v1</sup>vya ta sama sānak padagaṁ, lvirnya, Atitiḥ saprāṇa, Abhaṣaṇa, saḍasar·, Aṅavari, saḍasar·,
                  Aṅujal·, <br id="al7v2"><sup class="linenumber">7v2</sup>satuhan·, Adagaṁ bakulan·, saIsiniṁ gagā, saIsiniṁ savaḥ, saIsiniṁ rava, saIsiniṁ
                  sāgara, saIsiniṁ rvaṁ, A- <br id="al7v3"><sup class="linenumber">7v3</sup>liḥ prāṇa hīṅanya, Aṅulaṁ kbo, 20, kbonya, Aṅulaṁ sapi, 40, sapiAnya, Aṅulaṁ vḍus·,
                  80, vḍusanya, | <br id="al7v4"><sup class="linenumber">7v4</sup>Aṅulaṁ celeṁ, savurugan· celeṅanya, Aṅulaṅ itik·, savantayan·, Aguluṅan·, saraṅkaṁ,
                  Aṅaraḥ, rvaṁ lu- | <br id="al7v5"><sup class="linenumber">7v5</sup>mpaṁ, paṇḍe vsi, paṇḍe daṁ, paṇḍe mas·, paṇḍe gaṅsa, paṇḍe ḍaḍap·, Amaraṅgi, kapva
                  rvaṁ gusali, Alukis·, rvaṁ <br id="al7v6"><sup class="linenumber">7v6</sup>pājaran·, Uṇḍahagi, satuhan·, Acadar·, rvaṁ pacadaran·, Atviḥ, rvaṁ viḍay·, Amalantən·,
                  rvaṁ pamalvan·, Ika <br id="al8r1"><sup id="8r">⎘ plate 8r </sup><sup class="linenumber">8r1</sup>ta hīṅan i sambyavaranikaṁ tuhañaru muAṁ kusambyan·, kinalihanya, kunəṁ yan· lviḥ
                  saṅkeṁ pahiṅan iriya, kaknana, ya | <br id="al8r2"><sup class="linenumber">8r2</sup>de saṁ maṅilala dr̥vya haji sapaniskaranya, tuhunikaṁ kinavnaṅakən· sama sānak iṁ
                  tuhañaru muAṁ kusambyan·, ri | <br id="al8r3"><sup class="linenumber">8r3</sup>k<span class="sic">¿a?</span><span class="corr">⟨e⟩</span>vəhaniṁ rare sūtakādi, curiṁ kinaṁsyan·, Amaguta pajəṁ tigavarṇna, Agilaṁ-gilaṅ ampyal
                  gaḍiṁ, Askar kataṁ-kataṁ, ma- <br id="al8r4"><sup class="linenumber">8r4</sup>kavaca, gəluṁ grət·, Asəṇḍi vuluṁ, tinuntun iṅ alaṅ-alaṁ, Apaṁhaṛp gəṇḍiṁ, Anukana
                  kavə̄, kuku vaka, luvə-luvər·, vr̥tti <br id="al8r5"><sup class="linenumber">8r5</sup>vali, kalā, Aṅkuśa, Anaṇḍaṁ, salvirniṁ ratna makādi maṇik agəṁ, Apavaraṇa banantən·,
                  Amanaḥ kukulan·, anuntun celeṁ, Atkə- <br id="al8r6"><sup class="linenumber">8r6</sup>n·, valira, śucyan·, Uṅaṅan·, tulis· vtəṁ, Andəlan susu, dinulaṅ iṁ madhuparkka, santi,
                  pasiliḥ tāmpiṁ, pasiliḥ galuḥ, pa - <br id="al8v1"><sup id="8v">⎘ plate 8v </sup><sup> #1 8</sup><sup class="linenumber">8v1</sup>siliḥ kambuṅan·, pasilihəniṁ kḍi, prās vataṁ, prās bundər·, prās cira, prās grisaḍi,
                  prās siddhayuga, prās tuvuḥ-tuvuhan· <br id="al8v2"><sup class="linenumber">8v2</sup>, Aglaṁ mās riṁ taṅan iṁ suku, Anaṇḍaṁ tinulis iṅ əmās·, paluṅan pinikul inuL̥san·
                  banantən, Anuṅgi rare yāṅgə- <br id="al8v3"><sup class="linenumber">8v3</sup>ṇḍiṁ-gəṇḍiṁ, Apaṅañjur təvək·, vnaṅ aṅudasapyakluhanapahaṅan·, Anuntuna talyasabuk·,
                  cavət·, vnaṅ amuktyakna| <br id="al8v4"><sup class="linenumber">8v4</sup>rājamaṅsa, praṁ gḍaṁ yan· poliḥ, maliṁ vnaṅ usiR̥n iṁ kavula <span class="reg">⟨miṅgat⟩</span><span class="sic">¿miṅat?</span>·, ndatan uliḥnyāṅiṅgatakən·, vnaṅ usiR̥n iṁ maliṁ tḷ- <br id="al8v5"><sup class="linenumber">8v5</sup>s·, tahiR̥n· yan pahutaṁ, vnaṅ añjamaha rare kavula, maṅkana kinavnaṅakən sama sānak
                  iṁ tuhañaru muAṁ kusambyan·, | <br id="al8v6"><sup class="linenumber">8v6</sup> ri tlasnyan· paripūrṇna pagəḥ Anugraha śrī mahārāja, maṅhaturakən ta sama sānak i
                  tuhañaru muAṁ sama sānak i(ṁ) ku- <br id="al9r1"><sup id="9r">⎘ plate 9r </sup><sup class="linenumber">9r1</sup>sambyan·, pamuṣpa I śrī mahārāja, sayathāśakti, muvaḥ para taṇḍa riṁ pakira-kiran
                  makabehan·, InasəAn· pasək pag<span class="corr">⟨ə⟩</span><span class="sic">¿i?</span>- <br id="al9r2"><sup class="linenumber">9r2</sup>ḥ yathāsambhava kadiṁ lagi sovaṁ sovaṁ, muvaḥ para sāmya sapinakavadananikaṁ thani
                  sakapaR̥, InasəAn· pasək pagəḥ <br id="al9r3"><sup class="linenumber">9r3</sup>saparikrama riṁ lāgi, ri tlasniṅ adum pasək pagəḥ, tiniṅkaḥ ta sajiniṅ avaju, raveḥ,
                  vadihati, Akudur·, saha pirak· <br id="al9r4"><sup class="linenumber">9r4</sup>, ma, 1, vḍihan· sahle sovaṁ, maṁḍiri tekaṁ vadihati riṁ sabhāmaddhya, I sorniṁ turumbukan·,
                  tlas· mottarasaṅga, mamukha- <br id="al9r5"><sup class="linenumber">9r5</sup>vandhana, makalambi saṁke haR̥p·, mandəlan pāda, saha vidhividhānaniṅ anusuk sīma
                  riṁ lāgi, hinaR̥pakniṅ anavaju hanak· <br id="al9r6"><sup class="linenumber">9r6</sup>thani, lumkas tekaṅ akudur manətək guluniṅ ayām·, Amantiṅakən hantiga, humaR̥p iṁ
                  krodhadeśa, mamaṁmaṁ manapathe, sum(ā)vakcaṁ <br id="al9v1"><sup id="9v">⎘ plate 9v </sup><sup> #1 9</sup><sup class="linenumber">9v1</sup>minaṁmaṁ riṁ lāgi, liṁnya,</p>  
               <p>Om̐ Indaḥ ta kita kamu hyaṁ haricandana, Agasti maharṣi, pūrvvadaksiṇapaścimottara
                  Ūrddhvam adhaḥ maddhya, <br id="al9v2"><sup class="linenumber">9v2</sup>ravi śaśi pr̥thivy āpas tejo bāyv ākāśa, dharmmăhorātra, sandhyātraya, yakṣa rākṣasa
                  piśāca pretāsura gandharvva <br id="al9v3"><sup class="linenumber">9v3</sup>kinnara mahoraga, yama baruṇa kuvera bāsava⟨,⟩ putra devatā, pañchakuśika nandǐśvara
                  mahākāla ṣadvināyaka nā- <br id="al9v4"><sup class="linenumber">9v4</sup>garăja durggadevī catura(śrama?), Ana<span class="corr">⟨kta⟩</span><span class="sic">¿nta?</span> hyaṁ kālamṛtyu, sakveḥ ta bhūtagaṇa, kita prasiddha rumakṣaṁ yavadvīpamaṇḍala, <br id="al9v5"><sup class="linenumber">9v5</sup>kita sakala sākṣī tumon adoh apaR̥, riṁ rahineṁ kuləm·, kita Umasuk iṁ sarvvabhūta,
                  dṛṅə tekiṁ sāpatha samaya <br id="al9v6"><sup class="linenumber">9v6</sup>pamaṁmaṁ mami ri kita kamu hyaṁ kabeḥ,</p>  
               <p>yāvat ikaṁ vvaṅ agəṅ aḍmit· sāvakanya, yadyan· caturvvarṇna, brāhmaṇa, kṣatriya, vai|
                  <br id="al10r1"><sup id="10r">⎘ plate 10r </sup><sup class="linenumber">10r1</sup>śya, śudra, A(tha) ca, caturāśramī, brahmacārī, gr̥hastha, vanaprastha, bhikṣuka,
                  mvaṁ piṅhay avaju hakurug anak thān<span class="corr">⟨i⟩</span><span class="sic">¿a?</span>, makādi | <br id="al10r2"><sup class="linenumber">10r2</sup> saṁ prabhu mantry anāgata, yāvat umulah-ulaḥ ri kasvatantranikaṁ sīma I tuhañaru,
                  muAṁ kusambyan·, muAṁ ṅaruddha muṅkil-mu- <br id="al10r3"><sup class="linenumber">10r3</sup>ṅkila, mari kṣǐrṇnakna, mne hləm· tkaniṁ dlāhaniṁ dlāha, ṅūniṅūni yan paṁdahuta saṁ
                  hyaṅ upala sīma, Aṅalihakna ri(ṁ) ta- | <br id="al10r4"><sup class="linenumber">10r4</sup>n· yogya Uṅgvananya, salviraniṁ maṅhilaṅakna kasvatantranikaṁ sīma I tuhañaru, muAṁ
                  kusambyan·, jaḥ tasmāt bvat karmmaknanya <br id="al10r5"><sup class="linenumber">10r5</sup>, patyananta ya kamu hyaṁ, dayantat· patyani ya, yan apara-paran·, humalivat ata ya
                  riṁ tgal sahutən iṅ ula mandi, riṅ a- | <br id="al10r6"><sup class="linenumber">10r6</sup>las maṁlaṅkahana miṁmaṁ, dmakən deniṁ vyăghra, riṁ vvai saṅhapən iṁ vuhaya, riṁ sāgara,
                  saṅhapən deniṁ mīna rodra, praṁ-praṁ, timiṅgila ma - <br id="al10v1"><sup id="10v">⎘ plate 10v </sup><sup> #1 10</sup><sup class="linenumber">10v1</sup>hāgila, Ulā lampe, yan turun kapagute luñchip iṁ paras·, kaguluṅeṁ juraṁ paraṅan·,
                  kasəm-səmaR̥k r̥mpva yan huma- <br id="al10v2"><sup class="linenumber">10v2</sup>livat ri sḍəṅ iṅ hudan·, sambəR̥n deniṁ glap·, yan anher iṅ umaḥ katibānana bājrāgni,
                  tan panoliha riṁ vuntat·, taruṁ riṁ pa- <br id="al10v3"><sup class="linenumber">10v3</sup>ṅadəgan·, tampyal· riṁ kiva, Uvah iri tṅənan·, R̥məka pālanya, bubak ḍaḍanya, blaḥ
                  vtəṁnya, vətvakən daL̥manya, cucu- <br id="al10v4"><sup class="linenumber">10v4</sup>p utəknya, Inum· raḥnya, paṅan dagiṁnya, pəpədakən· vkas i prāṇāntika, vava riṁ mahārorava,
                  veha muktya saṁsāra <br id="al10v5"><sup class="linenumber">10v5</sup>, phalanyan aṅulahaknănyāyapravr̥tti, kavulatan de saṁ hyaṁ trayodaśa-sākṣī, Astu,
                  3, siddhir astu// 0// </p>  </div>  
            <div id="apparatus">
               <h2>Apparatus</h2>
               <p>  <sup class="linenumberapp">2v2</sup>  <span class="lemma">săṅkhya-</span><span class="tooltipSiglum" trigger="hover" data-toggle="tooltip" data-placement="top" title=""></span> ◇ <span class="reading">saṅkya-</span><span class="tooltipSiglum" trigger="hover" data-toggle="tooltip" data-placement="top" title=" 1985-1986 "></span>  <br>  <sup class="linenumberapp">3r1</sup>  <span class="lemma">-lañchana</span><span class="tooltipSiglum" trigger="hover" data-toggle="tooltip" data-placement="top" title=""></span> ◇ <span class="reading">-lañcana</span><span class="tooltipSiglum" trigger="hover" data-toggle="tooltip" data-placement="top" title=" 1985-1986 "></span>  <br>  <sup class="linenumberapp">6r1</sup>  <span class="lemma">makādiṁ</span><span class="tooltipSiglum" trigger="hover" data-toggle="tooltip" data-placement="top" title=""></span> ◇ <span class="reading">makadiṁ</span><span class="tooltipSiglum" trigger="hover" data-toggle="tooltip" data-placement="top" title=" 1985-1986 "></span>  <br>  <sup class="linenumberapp">6r5</sup>  <span class="lemma">kataṅ⟨g⟩aran·</span><span class="tooltipSiglum" trigger="hover" data-toggle="tooltip" data-placement="top" title=""></span>  <span>• This could perhaps also be considered as a substandard spelling, given other instances
                     of omission of akṣara <span class="italic">ga</span> after velar.</span>  <br>  <sup class="linenumberapp">6v4</sup>  <span class="lemma">vlī pañjut</span><span class="tooltipSiglum" trigger="hover" data-toggle="tooltip" data-placement="top" title=""></span> ◇ <span class="reading">vli pañjut</span><span class="tooltipSiglum" trigger="hover" data-toggle="tooltip" data-placement="top" title=" 1985-1986 "></span> — <sup class="linenumberapp">6v4</sup>  <span class="lemma">vlī vaduṁ</span><span class="tooltipSiglum" trigger="hover" data-toggle="tooltip" data-placement="top" title=""></span> ◇ <span class="reading">vli vaduṁ</span><span class="tooltipSiglum" trigger="hover" data-toggle="tooltip" data-placement="top" title=" 1985-1986 "></span>  <br>  <sup class="linenumberapp">7r1</sup>  <span class="lemma">vāk<span class="orig">¡ch!</span>apala</span><span class="tooltipSiglum" trigger="hover" data-toggle="tooltip" data-placement="top" title=""></span> ◇ <span class="reading">vākcapala</span><span class="tooltipSiglum" trigger="hover" data-toggle="tooltip" data-placement="top" title=" 1985-1986 "></span>  <span>• Probably Boechari’s silent emendation.</span>  <br>  <sup class="linenumberapp">7r3</sup>  <span class="lemma">Aṁlaka</span><span class="tooltipSiglum" trigger="hover" data-toggle="tooltip" data-placement="top" title=""></span> ◇ <span class="reading">Aṁlata</span><span class="tooltipSiglum" trigger="hover" data-toggle="tooltip" data-placement="top" title=" 1985-1986 "></span>  <br>  <sup class="linenumberapp">7r5</sup>  <span class="lemma">Amisaṇḍuṁ</span><span class="tooltipSiglum" trigger="hover" data-toggle="tooltip" data-placement="top" title=""></span> ◇ <span class="reading">Amisaṇḍun</span><span class="tooltipSiglum" trigger="hover" data-toggle="tooltip" data-placement="top" title=" 1985-1986 "></span>  <br>  <sup class="linenumberapp">8r3</sup>  <span class="lemma">k<span class="sic">¿a?</span><span class="corr">⟨e⟩</span>vəhaniṁ</span><span class="tooltipSiglum" trigger="hover" data-toggle="tooltip" data-placement="top" title=""></span> ◇ <span class="reading">kavəhaniṁ</span><span class="tooltipSiglum" trigger="hover" data-toggle="tooltip" data-placement="top" title=" 1985-1986 "></span>  <span>• Correction proposed in <a href="http://zotero.org/groups/1633743/items/KLAFLPWV">Zoetmulder 1982</a>: <i>s.v. </i><i>sūtaka</i>.</span>  </p>
            </div>  
            <div id="translation" lang="eng">
               <h2>Translation by Arlo Griffiths</h2>  
               <p> TRANSLATION </p>  </div>  
            <div id="bibliography">
               <h2>Bibliography</h2>  
               <p>Firs edited by Brandes; re-edited here by Marine Schoettel and Arlo Griffiths from
                  estampages provided by the Museum Nasional Indonesia.</p>  
               <h3>Secondary</h3>  
               <div class="refBibl">
                  <div class="csl-bib-body" style="line-height: 1.35; padding-left: 1em; text-indent:-1em;">  
                     <div class="csl-entry">Damais, Louis-Charles. 1952. “Études d’épigraphie indonésienne, III: Liste des principales
                        inscriptions datées de l’Indonesie.” <i>BEFEO</i> 46 (1): 1–105. [DOI: 10.3406/befeo.1952.5158].</div>  </div><b>Pages 74–75</b>, <b>№ A.180</b>.<br></div>  
               <div class="refBibl">
                  <div class="csl-bib-body" style="line-height: 1.35; padding-left: 1em; text-indent:-1em;">  
                     <div class="csl-entry">Damais, Louis-Charles. 1955. “Études d’épigraphie indonésienne, IV: Discussion de
                        la date des inscriptions.” <i>BEFEO</i> 47 (1): 7–290. [DOI: 10.3406/befeo.1955.5406].</div>  </div><b>Page 81</b>, <b>№ A.180</b>.<br></div>  </div>  </div>
      </div>
      <footer class="footer mt-auto py-3">
         <div>Copyright © 2019-2025 by Marine Schoettel &amp; Arlo Griffiths</div>
      </footer><script src="https://code.jquery.com/jquery-3.2.1.slim.min.js" integrity="sha384-KJ3o2DKtIkvYIK3UENzmM7KCkRr/rE9/Qpg6aAZGJwFDMVNA/GpGFF93hXpG5KkN" crossorigin="anonymous"></script><script src="https://cdnjs.cloudflare.com/ajax/libs/popper.js/1.12.9/umd/popper.min.js" integrity="sha384-ApNbgh9B+Y1QKtv3Rn7W3mgPxhU9K/ScQsAP7hUibX39j7fakFPskvXusvfa0b4Q" crossorigin="anonymous"></script><script src="https://cdn.jsdelivr.net/npm/bootstrap@4.6.0/dist/js/bootstrap.bundle.min.js" integrity="sha384-Piv4xVNRyMGpqkS2by6br4gNJ7DXjqk09RmUpJ8jgGtD7zP9yug3goQfGII0yAns" crossorigin="anonymous"></script><script src="https://cdnjs.cloudflare.com/ajax/libs/malihu-custom-scrollbar-plugin/3.1.5/jquery.mCustomScrollbar.concat.min.js"></script><script src="https://cdn.jsdelivr.net/gh/erc-dharma/project-documentation@latest/stylesheets/inscriptions/loader.js"></script></body>
</html>