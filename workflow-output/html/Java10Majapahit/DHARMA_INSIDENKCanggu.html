<html>
   <head>
      <meta http-equiv="Content-Type" content="text/html; charset=UTF-8">
      <title>DHARMA_INSIDENKCanggu. Canggu inscription</title>
      <link rel="stylesheet" type="text/css" href="https://cdn.jsdelivr.net/gh/erc-dharma/project-documentation@master/stylesheets/inscriptions/global.css">
   </head>
   <body>
      <h1>Canggu inscription</h1>
      <div id="metadatadiv">
         <h2>Metadata</h2>
         <h3>Identifier: </h3>
         <p>INSIDENKCanggu</p>
         <h3>Hands: </h3>
         <p></p>
      </div>  
      <div id="edition" lang="kaw-Latn">
         <h2>Edition</h2>  
         <p>  <a id="al1r1"><!--0--></a><sup>⎘ plate 1r </sup><sup class="linenumber">1r1</sup>// |// svasti śrī śakavarṣātīta, 1280, śravaṇa māsa, tithi, pratipāda śuklapakṣa,
            <span class="abbreviation">ha</span>, <span class="abbreviation">U</span>, <span class="abbreviation">śa</span>, vāra, maḍaṁ kuṅan·, <br id="al1r2"><sup class="linenumber">1r2</sup>Aiśanyasthagrahacāra, puṣyanakṣatra, jīvadevatā, Agneyamaṇḍala, bajrayoga, rodramuhūrtta,
            śaśīparvve- <br id="al1r3"><sup class="linenumber">1r3</sup>śa, nāgakaraṇa, karkkaṭarāśī,</p>  
         <p>Irikā divaśanyājñā pāduka śrītiktavilvanagareśvara, śrī rājasanagara nāma rājābhiṣe-
            <br id="al1r4"><sup class="linenumber">1r4</sup>ka, <span class="lang" lang="san-Latn"><i>raṇaprathita mantrinirjjitanr̥pāntaropāyanasurāṅgaṇopamānānekavarakāminīsevyamāna</i></span>, garbhotpattināma, <br id="al1r5"><sup class="linenumber">1r5</sup>dyaḥ śrīhayāṃ vuruk·, makamaṅgalyājñā pāduka bhaṭāra śrītribhuvanottuṅgarājadevī jayaviṣṇuvarddhanī
            nāma rājñyābhi- <br id="al1r6"><sup class="linenumber">1r6</sup>ṣeka, <span class="lang" lang="san-Latn"><i>nr̥ttaracanādiguṇakośalyālaya</i></span>  <span class="lang" lang="san-Latn"><i>tīrthodakamayanirmalamānasa</i></span>, sthāpita ṅkāne nagare kahuripan·, dyaḥ śrī <br id="al1v1"><sup>⎘ plate 1v </sup><sup>[fw: 1 ] </sup><sup class="linenumber">1v1</sup>gītārjjā, sākṣăd arddharājaparameśvarī, muAṁ pāduka bhaṭāra śrīkr̥tavarddhana bhupālaka,
            <span class="lang" lang="san-Latn"><i>sasyādibhavasamr̥ddhikaraṇavr̥ṣṭisya - <br id="al1v2"><sup class="linenumber">1v2</sup>ndanasannibhārthijanasantuṣṭi prasūtijanakānavaratadāna</i></span>, tumapəlākyā rājyāśrīta, dyaḥ śrīcakreśvara, śrī harīvaṅśavarddha- <br id="al1v3"><sup class="linenumber">1v3</sup>natara, sirāmr̥ddhyakən· santānapratisantāna pāduka bhaṭāra śrīviṣṇuvarddhana, saṁ
            mokteṁ mandāragiri, nhər sapravr̥ttyācāra- <br id="al1v4"><sup class="linenumber">1v4</sup>lakṣaṇa bhaṭāra śrī viṣṇuvarddhana, kta lană tinirutirunirān jagatpālaka,</p>  
         <p>tasmāt·, mataṅnyan aluṅ asvə: kta kadharmeṣṭan pādu- <br id="al1v5"><sup class="linenumber">1v5</sup>ka bhaṭāra śrīkr̥tavarddhana mahārāja, lakṣaṇanira maṁkana, ya ta dvāranirāṅanukāra
            nāma bhaṭāra śrīviṣṇuvarddhana, Ikaṁ pa- <br id="al1v6"><sup class="linenumber">1v6</sup>ñji sminiṅ rāt,</p>  
         <p>yugapat mvaṅ ājñā pāduka bhaṭāra rājadevī mahārājasa nāma rājñyābhiṣeka, kanakamaṇiratnā</p> [... ...] 
         <p>  <br id="al3r1"><sup>⎘ plate 3r </sup><sup class="linenumber">3r1</sup>mahārāja, tan kavuntat saṁ dharmmapravaktā <span class="lang" lang="san-Latn"><i>vyavahāravicchedaka</i></span>, samgət i tirvan, ḍaṅ ācāryya śivanātha, makapadasthan, saṅ āryya va§- <br id="al3r2"><sup class="linenumber">3r2</sup>ṅśādhipati, <span class="lang" lang="san-Latn"><i>nyāyavyakaraṇaśāstraparisamāpta</i></span>, samgət i maṅhuri, ḍaṅ ācāryyāgreśvara, <span class="lang" lang="san-Latn"><i>nyāyavyākaraṇaśāstraparisamāpta</i></span>, samgət i§ <br id="al3r3"><sup class="linenumber">3r3</sup>kaṇḍamuhi, ḍaṅ ācāryya jayasmara, <span class="lang" lang="san-Latn"><i>saṁkyaśāstraparisamāpta</i></span>, samgət i pamvatan, ḍaṅ ācāryya vidyānātha, <span class="lang" lang="san-Latn"><i>nyāyavyākaraṇaśāstrapa - <br id="al3r4"><sup class="linenumber">3r4</sup>risamāpta</i></span>, samgət i jambi, ḍaṅ ācāryya śivādhipa, <span class="lang" lang="san-Latn"><i>nyāyavyākaraṇaśāstraparisamāpta</i></span>, samgət i kaṇḍaṅan atuha, ḍaṅ ācāryya śrīghana, <br id="al3r5"><sup class="linenumber">3r5</sup><span class="lang" lang="san-Latn"><i>boddhatarkkaparisamāpta</i></span>, samgət i kaṇḍaṅan rare, ḍaṅ ācāryya samatājñāna, <span class="lang" lang="san-Latn"><i>boddhatarkkaparisamāpta</i></span>, <span class="lang" lang="san-Latn"><i>sarvve</i></span>, Ika ta kabeḥ, <span class="lang" lang="san-Latn"><i>kuṭā - <br id="al3r6"><sup class="linenumber">3r6</sup>ramānavādiśāstravivecanatatpara</i></span>, kapva samasama śakte kavivākṣāniṁ śāstra, makādi kuṭāra-mānava, makadon niścaya
            jñāna <br id="al3v1"><sup>⎘ plate 3v </sup><sup>[fw: 3 ] </sup><sup class="linenumber">3v1</sup>ri nyāyānyāyani pakṣanikaṁ vyavahārī kāliḥ,</p>  
         <p> muvaḥ dharmmādhyakṣa riṁ kasogatan, puṁkv ī padləgan, ḍaṅ ācāryya nādendra, <span class="lang" lang="san-Latn"><i>boddha- <br id="al3v2"><sup class="linenumber">3v2</sup>tarkkavyākaraṇaśāstraparisamāpta</i></span>, makanaryyama, dharmmādhyakṣa riṁ kaśaivan·, nāma puṣpapāta, ḍaṅ ācāryya dharmmarāja,
            makapadasthan· sa- <br id="al3v3"><sup class="linenumber">3v3</sup>ṅ āryya rājaparākrama, <span class="lang" lang="san-Latn"><i>mahādvija-bhujaṅga-saṁrakṣaṇa-dharmmādhyakṣa-saṁyojita</i></span>, sinārabhāra pāduka śrī mahārāja dharmmădhyakṣa, maka§- <br id="al3v4"><sup class="linenumber">3v4</sup>don karakṣan para puṁku riṁ kaśaivan·, makādi mahādvija, </p>  
         <p> I piṅsorny ājñā pāduka śrīmahārāja, kumonakən ikanaṅ anambaṅī saya- <br id="al3v5"><sup class="linenumber">3v5</sup>vadvīpamaṇḍala, makādi pañji mărggabhaya, makasikasir ajaran· rata, sthāpita, muṅgv
            i caṁgu, pagavayakna saṁ hyaṅ ājñā haji praśā- <br id="al3v6"><sup class="linenumber">3v6</sup>sti, rājasanagaralăñcaṇa, muṁgve salaḥ sikiniṁ tāmra, riptopala, kapaṁkva denikaṅ
            anāmbaṅi sayavadvīpamaṇḍala, makā </p> [... ...] 
         <p> - <br id="al5r1"><sup>⎘ plate 5r </sup><sup class="linenumber">5r1</sup>nūṣa, I təmon·, I para j<span class="notBold">(</span>ə<span class="notBold">)</span>ṅan·, I pakaṭekan·, I vuṁlu, I rabut·ri, I bañu mR̥du, I gocor·, I tambak·, I pujut·
            <br id="al5r2"><sup class="linenumber">5r2</sup>, I miRṁ, Iṁ dmak·, I kluṁ, I pagḍaṅan·, I mabuvur·, I bovoṁ, I rumasan·, I caṁgu,
            I raṇḍu govok·, I vahas·, I nagara, <br id="al5r3"><sup class="linenumber">5r3</sup>I sarba, I variṅin· pitu, I lagada, I pamotan·, I tulaṅan·, I panumbaṅan·, I jruk·,
            I truṁ, I kambaṁ śrī, I tḍa, I gyaṁ, <span class="notBold">(</span>I<span class="notBold">)</span>  <br id="al5r4"><sup class="linenumber">5r4</sup>bukul·, I śūrabhaya, muvaḥ prakāraniṁ nadītīrapradeśa sthānaniṅ anāmbaṅi, I maḍantən·,
            I variṅin· vok·, I bajrapura, I <br id="al5r5"><sup class="linenumber">5r5</sup>sambo, I jerebeṁ, I pabulaṅan·, I balavi, I luvayu, I katapaṁ, I pagaran·, I kamuḍi,
            I parijīk·, I paruṁ, I pasi- <br id="al5r6"><sup class="linenumber">5r6</sup>vuran·, I kəḍal·, I bhaṁCal·, I viḍaṁ, I pakbohan·, I loṅara, I ḍuri, I rāśī, I revun·,
            I kbalan·, I ḍalaṅara, I <br id="al5v1"><sup>⎘ plate 5v </sup><sup>[fw: 5 ] </sup><sup class="linenumber">5v1</sup>sumbaṁ, I malo, Iṅ ijo, I kavaṅen·, I suḍaḥ, I kukutu, I balun·, I maRbo, I turan·,
            I jipaṁ, I ṅavi, I vaṁkalaṁ, <br id="al5v2"><sup class="linenumber">5v2</sup>I pnuḥ, I vuluṁ, I baraṁ, I pakatelan·, I vareṁ, Iṅ amban·, I kəmbu, I vulayu, <span class="lang" lang="san-Latn"><i>sarvve</i></span>, Ika ta kabeḥ, nadītīrapradeśa, sthā- <br id="al5v3"><sup class="linenumber">5v3</sup>nany aṅanambaṅi sayavadvīpamaṇḍala, </p>  
         <p> ṅūnī kālanyāṁhyaṁ saṁ hyaṅ ājñā haji praśāsti, rājasanagaralañcaṇa, kunəṁ tiṅkahikaṅ
            a- <br id="al5v4"><sup class="linenumber">5v4</sup>nambaṅi sayavadvīpamaṇḍala, makādi pañji marggabhaya, ky ajaran· rata, mvaṁ pañjy
            aṅrakṣāji, ky ajaran· rāgi, kevala svatantrā, ta- <br id="al5v5"><sup class="linenumber">5v5</sup>n kaparabyāpāra, tan katamāna deni vinava saṁ māna katrīṇi, lvirnya, paṁkur·, tavan·,
            tirip·, salvīraniṁ nāyaka, parttaya, Apiṅhe, <br id="al5v6"><sup class="linenumber">5v6</sup>Akurug·, Avajuḥ, vadihadi, sapuṇḍuḥnya kabeḥ, makādiṁ raveḥ, lavan· sahananiṁ maṅilala
            dr̥vya haji, vuluvulu, para vu </p>  
         <p class="ab"> [... ... ... ... ... ...] </p>  
         <p>  <br id="al9r1"><sup>⎘ plate 9r </sup><sup class="linenumber">9r1</sup>pikul·pikulanya, ri savuluniṁ dval·, Ikaṁ samaṁka Ikaṁ tan· knana dr̥vya haji, yapvan·
            Lviḥ saṁkeṁ pahiṅa, knana Lviḥnya saṁ makə- <br id="al9r2"><sup class="linenumber">9r2</sup>kəranya, sodhara haji tan adhikana, muvaḥ kinavnaṅakənyaṅ anambaṅi sayavadvīpamaṇḍala,
            ri kālani kapūjān· saṁ hyaṅ ājñā ha- <br id="al9r3"><sup class="linenumber">9r3</sup>ji praśāsti, vnaṅ aṅadva savuṁ, nīta, jūḍi, Acuriṅa kinaṁsyan ri kālanyāmūjā, daśāṙddha
            divaśa, pūṙvvapara, ri kālani kapūjān saṁ hyaṅ ājñā <br id="al9r4"><sup class="linenumber">9r4</sup>haji praśāsti, kunəṁ saṁka ri gəṁny ādhimuktinikaṅ anāmbaṅi sayavadvīpamaṇḍala, makādi
            pañji măṙggabhaya, mva<span class="notBold">(</span>ṁ<span class="notBold">)</span> pañjy aṅrakṣāji, ky ajaran· <br id="al9r5"><sup class="linenumber">9r5</sup>rāgi, sthāpita, muṁgv i truṁ, maṁhanakən ta pamūjāṅkən sārini puṣpanyāṁhaturakən sambaḥ
            ri saṁ hyaṅ ājñā haji, praśāsti, 400, riṁ sara- <br id="al9r6"><sup class="linenumber">9r6</sup>hi, mijil aṅkən· pūṙṇnamān iṅ āṣāḍa, </p>  
         <p> muvaḥ Anugraha pāduka śrī mahārāja, yan hana dāśadāśī bhaṙyyopabhāṙyya <br id="al9v1"><sup>⎘ plate 9v </sup><sup>[fw: 9 ] </sup><sup class="linenumber">9v1</sup>kunəṅ asiṅ avakanya, <span class="lang" lang="san-Latn"><i>svāmigata</i></span>, luṅha saṁke svāminya, tan· bvatana ktekaṅ anambaṅy aṅəntasakən saṁkeṁ nadītīra,
            yadin sā§- <br id="al9v2"><sup class="linenumber">9v2</sup>dhu pravr̥ttinyaṅ anambaṅi, kalut saṁkeṅ aṣṭacora, muvaḥ yan hana strī kaRm asiṅ avakanya,
            kasambut ta ya deny aṅanambaṅi, tan sa- <br id="al9v3"><sup class="linenumber">9v3</sup>ṅgahən· <span class="lang" lang="san-Latn"><i>strīsaṁgrahaṇa</i></span> ktekaṅ anambaṅy aṅəntasakən anambut iriya, muvaḥ yan hana vvaṁ kapūṙvvaR̥ṇan tinambaṅan·,
            Aveḥ ta <br id="al9v4"><sup class="linenumber">9v4</sup>yeṅ anambaṅy asiṅ avakani pavehanya, yadyapin olihanyānyāya, Ikaṁ paveḥnya, tan doṣana
            tekaṅ anambaṅi, ta- <br id="al9v5"><sup class="linenumber">9v5</sup>n saṅgahən anaṅgapi duṣṭa, muvaḥ ri sḍəṅ anikaṅ anambaṅi, Amvata paḍatiniṅ akalaṁ,
            dagaṅan asiṅ avakanya, kaRṃ pvekaṁ daga- <br id="al9v6"><sup class="linenumber">9v6</sup>ṅan·, tan· bvatana tekaṅ anambaṅi, ndatan· vehana ta ya tambaṅan·, yan· śīṙṇekaṁ dagaṅan·,
            muvaḥ yan ha - <br id="al10r1"><sup>⎘ plate 10r </sup><sup class="linenumber">10r1</sup>na dr̥vya kely asiṅ avakanya, kasambut· pva ya denyaṅ anambaṅi, tan doṣan tekaṅ anambaṅy
            amalakv aphalăśramanyānambut aṅrakṣa, <br id="al10r2"><sup class="linenumber">10r2</sup>ndan sapaveḥnyaṅ adr̥vya taṁgapənya, maṁkanānugraha śrī mahārāja, Irikaṅ anambaṅi
            sayavadvīpa, makādy ajaran· rata, </p>  
         <p> paścat· <br id="al10r3"><sup class="linenumber">10r3</sup>, riṁ vkasan·, maṁhaturakən sambaḥ tekaṅ anāmbaṅi sayavadvīpamaṇḍala, makādi pañji
            mārggabhaya, ky ajaran· rata, mvaṁ <br id="al10r4"><sup class="linenumber">10r4</sup>pañjy aṅrakṣāji, Aneka <span class="lang" lang="san-Latn"><i>mahārghyavastrapramukanamaskăra</i></span>, Ikaṅ aneka vastrāṅkən sārini puṣpanyāṁhaturakən sa- <br id="al10r5"><sup class="linenumber">10r5</sup>mbaḥ ri lbū pāduka śrī mahārāja, saṁka ri gəṁnyādhimuktinikaṅ anāmbaṅi, vineh akmitana
            saṁ hyaṅ ājñā haji praśāsti, rā- <br id="al10r6"><sup class="linenumber">10r6</sup>jasanagaralăñcaṇa, </p>  
         <p> muvaḥ rakryan mantri katrīṇi, sīnūṅan· pasə: kpasə: k·, sayathākrama, muvaḥ rakryan
            dəmuṁ, <br id="al10v1"><sup>⎘ plate 10v </sup><sup>[fw: 10 ] </sup><sup class="linenumber">10v1</sup>rakryan kanuruhan·, rakryan raṅga, rakryan tuməṁguṁ, kapva vineḥ pasə: k-pasə: k·,
            sayathākrama, makanaryyama, saṁ dharmmādhya- <br id="al10v2"><sup class="linenumber">10v2</sup>kṣa ri kaśaiva⟨n⟩, dharmmādhyakṣa riṁ kasogatan·, kapva vineḥ pasə: k-pasə: k·, sayathākrama,
            saṁ dharmmopapatti samudāya, tapva <br id="al10v3"><sup class="linenumber">10v3</sup>vine<span class="notBold">(</span>ḥ<span class="notBold cas1.1">)</span> pasə: k-pasə: k·, sayathākrama, makaphalāmratisubaddhāknānugraha pāduka śrī mahārāja,
            Irikaṅ anambaṅi sayavadvī- <br id="al10v4"><sup class="linenumber">10v4</sup>pamaṇḍala, makādi pañji mărggabhaya, ky ajaran· rata, mvaṁ pañjy aṅrakṣāji, ky ajaran·
            rāgi, tlas labdhāpagəḥ, kunə<span class="notBold cas1.1">(</span>ṁ<span class="notBold">)</span> yan hana U- <br id="al10v5"><sup class="linenumber">10v5</sup>mula-hulaḥ sarasa saṁ hyaṅ ājñā haji praśāsti, kmitanikaṅ anambaṅi sayavadvīpamaṇḍala,
            makādi pañji mărggabhaya, ky a- <br id="al10v6"><sup class="linenumber">10v6</sup>jaran· rata, mvaṁ pañjy aṅrakṣāji, ky ajaran· rāgi, ṅuniveḥ yan paṁlbura kasvatantranikaṅ
            anambaṅi sayavadvīpamaṇḍala, A </p> [...] </div>  
      <div id="apparatus">
         <h2>Apparatus</h2>
         <p>  <sup class="linenumberapp">1r4</sup>  <span class="lemma">-nr̥pāntaropāyana-</span> ◇ <span class="reading">-nr̥pāntaropayana-</span><span class="tooltip"> OV<span class="tooltiptext">OV1918</span></span>  <br>  <sup class="linenumberapp">1v2</sup>  <span class="lemma">-sannibhārthi-</span> ◇ <span class="reading">-sannibhārtha-</span><span class="tooltip"> OV<span class="tooltiptext">OV1918</span></span>  <br>  <sup class="linenumberapp">3r1</sup>  <span class="lemma">-vicchedaka</span> ◇ <span class="reading">-viccedaka</span><span class="tooltip"> OV<span class="tooltiptext">OV1918</span></span>  <br>  <sup class="linenumberapp">10r1</sup>  <span class="lemma">amalakv aphalăśramanyānambut</span> ◇ <span class="reading">amalaku phalaśramanyānambut</span><span class="tooltip"> Br<span class="tooltiptext">Brandes 1913</span></span>  <br>  <sup class="linenumberapp">10r3</sup>  <span class="lemma">tekaṅ</span> ◇ <span class="reading">ṭekaṅ</span><span class="tooltip"> Br<span class="tooltiptext">Brandes 1913</span></span>  <br>  <sup class="linenumberapp">10r4</sup>  <span class="lemma">mahārghyavastrapramukanamaskăra</span> ◇ <span class="reading">mahārghyavastrapramukhanamaskara</span><span class="tooltip"> Br<span class="tooltiptext">Brandes 1913</span></span>  <br>  <sup class="linenumberapp">10r5</sup>  <span class="lemma">anāmbaṅi</span> ◇ <span class="reading">anambaṅi</span><span class="tooltip"> Br<span class="tooltiptext">Brandes 1913</span></span>  <br>  <sup class="linenumberapp">10r6</sup>  <span class="lemma">-lăñ̃caṇa</span> ◇ <span class="reading">-lañ̃cana</span><span class="tooltip"> Br<span class="tooltiptext">Brandes 1913</span></span> — <sup class="linenumberapp">10r6</sup>  <span class="lemma">sīnūṅan</span> ◇ <span class="reading">sinuṅan</span><span class="tooltip"> Br<span class="tooltiptext">Brandes 1913</span></span> — <sup class="linenumberapp">10r6</sup>  <span class="lemma">dəmuṁ</span> ◇ <span class="reading">ḍəmuṁ</span><span class="tooltip"> Br<span class="tooltiptext">Brandes 1913</span></span>  <br>  <sup class="linenumberapp">10v1-2</sup>  <span class="lemma">dharmmādhyakṣa ri kaśaiva</span> ◇ <span class="reading">dharmmadhyakṣa ri̇̇ṅ kaśaiva<span class="notBold">(</span>n<span class="notBold">)</span></span><span class="tooltip"> Br<span class="tooltiptext">Brandes 1913</span></span>  <br>  <sup class="linenumberapp">10v2</sup>  <span class="lemma">dharmmādhyakṣa riṁ kasogatan·</span> ◇ <span class="reading">saṅ dharmmadhyakṣa riṁ kasogatan·</span><span class="tooltip"> Br<span class="tooltiptext">Brandes 1913</span></span> — <sup class="linenumberapp">10v2</sup>  <span class="lemma">tapva</span> ◇ <span class="reading">kapva</span><span class="tooltip"> Br<span class="tooltiptext">Brandes 1913</span></span>  <br>  <sup class="linenumberapp">10v3</sup>  <span class="lemma">makaphalāmratisubaddhāknānugraha</span> ◇ <span class="reading">makaphala, mratisubaddhāknānugraha</span><span class="tooltip"> Br<span class="tooltiptext">Brandes 1913</span></span>  </p>
      </div>  
      <div id="translation" lang="eng">
         <h2>Translation by Pigeaud (1960-1963)</h2>  
         <p>Hail! Prosperity! The elapsed śaka year 1280, the month of Śrāvaṇa, the first lunar
            day of the waxing fortnight, Haryaṅ, Umanis, Saturday (śanaiścara), week of Madaṅkuṅan,
            the planet (grahacāra) being in the north-east, nakṣatra of Puṣya, the deity being
            Jīva, the south-east, [i.e.] Agni’s, section of the sky (maṇḍala), the conjunction
            (yoga) being Bajra, the hour Rodra, the parveśa śaśi, the half lunar day (karaṇa)
            Nāga, the zodiac Cancer (karkaṭa):</p>  
         <p>that was the time of the order of the footsoles of the Illustrious Lord of the state
            of Majapahit (Tiktavilva) having the royal consecration name Rājasanagara, renowned
            in the battlefield, he who is served by manifold choicest women similar to heavenly
            women whom were gifts of other kings defeated by his ministers, having as birth name
            dyaḥ Hayam Vuruk, under the auspices of the order of the footsoles of the Illustrious
            one named Tribhuvanottuṅgarājadevī Jayaviṣṇuvarddhanī by royal consecration, an abode
            of treasures of good qualities in the performance of dance, etc. , of spotless mind
            in likeness to holy water, established yonder in the city of Kahuripan, dyaḥ Gītārjā,
            evidently the chief Queen who shares one body with the Lord king (‘protector of the
            earth’) Kr̥tavarddhana, whose uninterrupted liberality was that of a father for his
            offspring, desiring the total contentment of his subjects, he was like the showering
            of rain causing great prosperity for [all] things that are beginning with grain, dwelling
            in the court known as Tumapĕl, dyaḥ Cakreśvara, working for the increase of the lineage
            of Hari, he causes the continuous succession and offspring of the footsoles of the
            Lord Viṣṇuvarddhana to flourish, [this Viṣṇuvarddhana] who attained release at Mandāragiri,
            and also all the activities and good practices which are the mark of the Lord Viṣṇuvarddhana,
            they indeed were continously followed by him as he was a ‘protector of the world’.</p>  </div>  
      <div id="bibliography">
         <h2>Bibliography</h2>  
         <p>Plate 10 was first edited by Brandes (<a href="http://zotero.org/groups/1633743/items/EHG4C4ET">1913</a>: 255, № CXIX), while the other extant plates were edited by van Stein Callenfels
            or Bosch. While Damais attributes the editio princeps to B. with a question mark (i.e.
            Bosch), Boechari cites van Stein Callenfels in his bibliography. For some reason only
            one side (5r) was edited again by Boechari (<a href="http://zotero.org/groups/1633743/items/RBXXDUM9">1985-1986</a>: 116–117, № E.54); re-edited here by Marine Schoettel from estampages of the Museum
            Nasional Indonesia.</p>  
         <p>  </p>  
         <h3>Primary</h3>  
         <div class="refBibl">
            <div class="csl-bib-body" style="line-height: 1.35; padding-left: 1em; text-indent:-1em;">  
               <div class="csl-entry">Boechari. 1985–1986. <i>Prasasti koleksi Museum Nasional, Jilid I</i>. Jakarta: Proyek Pengembangan Museum Nasional, Departemen Pendidikan dan Kebudayaan.
                  http://repositori.kemdikbud.go.id/14346/1/Prasasti%20koleksi%20museum%20nasional%20jilid%201.pdf.</div>  </div><b>Pages 116–117</b>, <b>№ 54</b>.<span class="siglum"> [siglum <strong>Bo</strong>]</span><br></div>  
         <div class="refBibl">
            <div class="csl-bib-body" style="line-height: 1.35; padding-left: 1em; text-indent:-1em;">  
               <div class="csl-entry">Brandes, Jan Laurens Andries. 1913. <i>Oud-Javaansche Oorkonden: nagelaten transcripties</i>. Edited by Nicolaas Johannes Krom. Verhandelingen van het Bataviaasch Genootschap
                  van Kunsten en Wetenschappen, 60 (parts 1 and 2). Batavia; ’s-Hage: Albrecht; Nijhoff.
                  https://archive.org/details/verhandelingenv601913bata.</div>  </div><b>Page 255</b>, <b>№ CXIX</b>.<span class="siglum"> [siglum <strong>Br</strong>]</span><br></div>  
         <div class="refBibl" style="line-height: 1.35; padding-left: 1em; text-indent:-1em;"><i>OV</i> (1918). <b>Pages 108–112</b>, <b>appendix K</b>, <b>№ 1</b>.<span class="siglum"> [siglum <strong>OV</strong>]</span><br></div>  
         <h3>Secondary</h3>  
         <div class="refBibl">
            <div class="csl-bib-body" style="line-height: 1.35; padding-left: 1em; text-indent:-1em;">  
               <div class="csl-entry">Damais, Louis-Charles. 1952. “Études d’épigraphie indonésienne, III: liste des principales
                  inscriptions datées de l’Indonésie.” <i>BEFEO</i> 46: 1–105. https://doi.org/10.3406/befeo.1952.5158.</div>  </div><b>Pages 76–77</b>, <b>№ A.188</b>.<br></div>  
         <div class="refBibl">
            <div class="csl-bib-body" style="line-height: 1.35; padding-left: 1em; text-indent:-1em;">  
               <div class="csl-entry">Damais, Louis-Charles. 1955. “Études d’épigraphie indonésienne, IV: discussion de
                  la date des inscriptions.” <i>BEFEO</i> 47: 7–290. https://doi.org/10.3406/befeo.1955.5406.</div>  </div><b>Pages 83–84</b>, <b>№ A.188</b>.<br></div>  </div>  
      <div id="license">  
         <p>This work is licenced under the Creative Commons Attribution 4.0 Unported Licence.
            To view a copy of the licence, visit https://creativecommons.org/licenses/by/4.0/
            or send a letter to Creative Commons, 444 Castro Street, Suite 900, Mountain View,
            California, 94041, USA.</p> 
         <p>Copyright (c) 2019-2025 by Marine Schoettel.</p>   </div>
   </body>
</html>